maun nunnus nu souccmuo. 1003

de singulis libris, vd. ot. tantummodo accipere cou-
suevit.

Ad Custodem Moneta pertinet cognitio et peritia assai-
andi examinandi et omnium aliorum per quse sufficientia
monetae probari seu examinari valeat et cognosci, quod
si custos hoc ignoraverit, habeat quempiam ad hoc
ydoneum locosui. Item, ad ipsum custodem summopere
pertinet, per se vel per alium ubique, etiam in manu
sculptoris cuneorum sive ingravatoris, cuneos monetas
tanquam sigillum regium diligentissime custodire et
videre quod in ipsis cuneis per monetarios apte et recte
denarii prout condecet monetentur; ipsos quoquedenarios,
monetatione consummata, conservare tenetur cum omni
diligentia et cautela, ne a sua custodia ullatenus trans-
ferantur donec per examinationem ydoneam fuerint
liberati ; sic euim moneta tutissime custoditur. Sit autern
examinator circumspectus iu facienda qualibet exami·
natione moneta eo studiosius, tenerius, et attentius
quod unde Magister Monetas exoneratur iu examine,
inde ipse Custos sive examinator totaliter oneratur, ita
quod post1 deliberationis sensuram Magister iude uon
tenetur amplius respondere. In potestate euim et officio
examinantis existit deliberare monetam quam ydoneam
invenerit, et nou ydoneam reprobare, ac ipsam remittere
ad funditorium, ad custus, videlicet, Magistri emendan-
dam et, si necessitas exigerit, fundendam ae in omnibus
reformandam.

Restat videre qualiter monetae examinatio sit agenda.
Et sciendum quod hujusmodi examinatio duobus modis
fieri consuevit, Primo, per pondus et numerum, ad
marcam seu ad libram, de denariis ipsius monetae.
Secunde, per ignem et assaium de ipsius monetae allaio
seu argento. Exaurinatio igitur de denariis monetas per
pondus et numerum ad marcam seu ad libram semper et
ubique habet fieri antequam ipsi denarii exeant extra
manus custodis et examinatoris monetae. Et siquidem

¹ MS. Cotton. reads examinationem et deliberationis.

 

